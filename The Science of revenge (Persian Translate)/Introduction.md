تقدیم به عاملان جنایت،
چون اونها هم زمانی قربانی بودند.

``
 "و اگر به ناحق ما را آزار دهید نباید انتقام بگیریم؟"
— ویلیام شکسپیر،  کتاب تاجر ونیزی 
``


# مقدمه
## یک انقلاب انتقام‌جویانه

این کتاب در مورد اینه که چرا ما میخوایم به افرادی که به ما آسیب زدند، آسیب بزنیم.
فهمیدن این موضوع، مسئله‌ای مثل مرگ و زندگیه. شاید زندگی خودت یا زندگی کسی که دوستش داری بهش وابسته باشه.

انتقام، نویسنده‌ی تراژدی و نابودکننده‌ی آرامش و شادیه. انتقام، انگیزهٔ ریشه‌ایِ بیشترِ انواع پرخاشگری و خشونت انسانی‌ست؛ ازجمله خشونت در روابط صمیمانه، خشونت و قلدری در میان نوجوانان، خشونت خیابانی و باندی، تیراندازی‌های جمعی، شورش‌ها، خشونت پلیسی، آتش‌افروزی، افراط‌گرایی، تروریسم، نسل‌کشی و جنگ.. انتقام: افراد، خانواده‌ها، روابط عاشقانه، ثروت‌ها، جوامع، ملت‌ها و امپراتوری‌ها رو نابود می‌کنه. ما موقعی "قصد داریم" انتقام بگیریم که از نظر جسمی یا روحی آسیب دیدیم. این موضوع در عصر پلتفرم‌های قدرتمند شبکه‌های اجتماعی که به راحتی و با سرعت نور می‌تونند میلیون‌ها نفر رو به طور همزمان آزرده و خشمگین کنند، نگرانی فزاینده‌ای ایجاد می‌کنه و باعث می‌شه میلیون‌ها نفر همزمان به خاطر یک چیز انتقام بگیرند.

اما در نظر بگیرید که همه‌ی اینها چقدر عجیبه. وقتی کسی به ما آسیب می‌زنه یا ما رو آزار می‌ده، ما توانایی اینو داریم که هرکاری بکنیم. مثلاً می‌تونیم پشمک یا چیپس بخوایم، یا شاید هم یک ماساژ خوب یا یک چرت آروم. می‌تونیم هوس بغل کنیم، یا قدم زدن در پارک، یا اینکه دورمون رو پر از توله سگ کنیم. می‌تونیم یک جفت کفش نو، یک تعطیلات گرمسیری یا گنجی از الماس بخوایم. اما وقتی که به ما آسیب می‌زنن، بزرگ ترین خواسته‌ی ما اینه که کسی که عامل این آسیب و رنج شد هم مثل ما درد بکشن و بفهمن که این درد نتیجه‌ی کاری هست که با ما کردن. 

با این حال هیچ سود مادی در این کار نیست.  درد شخص دیگه‌ای نه در شکم جا میشه، نه حساب بانکی و نه میشه مثل کفشی اونو به پا کرد. از نظر اقتصادی، یک چیپس ارزشمنده، و همچنین یک بغل یا قدم زدن در پارک خیلی بیشترلذت‌بخش تره. (نویسنده داره مقایسه میکنه که انتقام هیچ سود مادی نداره درحالی که کوچیک ترین چیز مثل چیپس یک ارزش مادی داره، میخواد بگه که انتقام نه قابل لمسه و نه مصرف شدنی، همینقدر بی‌اهمیت.) 

کیه که به‌جای فکر انتقام، نخواد وقتشو با یه عالمه توله‌سگ بگذرونه؟

انتقام همچنین با خطرات و هزینه‌های هنگفتی همراه است. انتقام جویی ما در برابر دیگران اغلب منجر به همون انتقام یا حتی شدیدتر می‌شود. و پس از گرفتن انتقام، اغلب حال‌مون بدتر می‌شه، اما هنوز میل به ادامه داریم و مدام به کسی که آسیب رسونده، صدمه‌ای که زده، و احساسات ناخوشایند خشم، اضطراب، گناه، شرم و ناراحتی فکر می‌کنیم. 

پس چرا، بعد از اینکه آسیب دیدیم، در میان بسیاری از چیزهای شگفت‌انگیز در این دنیای پهناورمان، چیزی به بی‌ارزشی، ناخوشایندی و پرهزینه‌ای مانند رنج یک انسان دیگر رو بخواهیم؟
جالب اینجاست که با وجود اهمیت قضیه، تا همین اواخر دانشمندان خیلی به انتقام نپرداختند و این وظیفه رو به شاعران، نمایشنامه‌نویسان و پیامبران سپردند تا شیطان درون ما رو توضیح دهند.

تمایل به انتقام تقریباً در تمامی جوامع سنتی و امروزی جهان دیده شده. این احساس توسط نخستی‌های انسان و غیرانسان و کودکان از سنین پایین تجربه می‌شود.

روانشناسان تکاملی معتقدند که میل به انتقام ممکن است در اوایل دوره پلیستوسن (عصر یخبندان) بیش از یازده هزار سال پیش تکامل یافته باشد. برخی محققان بر این باورند که میل به انتقام آن‌چنان در مغز ما نهادینه شده که شانس موفقیت ما در تغییر جهان، بیشتر از موفقیت در متوقف کردن انسان‌ها از خواستن انتقام است.

اما چه می‌شود اگر میل به انتقام هم بخشی از وراثت ژنتیکی ما باشد و هم یک فرآیند زیست‌شناختی-مغزی ناشی از نوروپلاستیسیتی، به این معنا که محصول تغییراتی است که در مغز ما در پاسخ به رخدادهای درونی و بیرونی رخ می‌دهد و بنابراین تابع اختیار و توانایی کنترل انسان نیز هست؟  چه می‌شود اگر بتوانیم این فرآیند زیست‌شناختی-مغزی را زیر میکروسکوپ ببریم، همان‌طور که دیگر شرایط را که باعث رنج انسان می‌شوند بررسی می‌کنیم، بفهمیم انتقام چرا و چگونه کار می‌کند، و راهکارهایی برای کنترل یا حتی متوقف کردن میل به انتقام وقتی دیگران به ما آسیب می‌زنند، توسعه دهیم؟

بزارید واضح بگم، من در مورد "دفاع شخصی (self-defense)" صحبت نمی‌کنم. این غریزه‌ی ضروری و نجات‌بخشی هست که همه‌ی ما برای محافظت از خود و دیگران، حتی با نیروی مهلک، در هنگام مواجهه با تهدید حتمی از آسیب جدی جسمی یا مرگ، داریم. ما برای بقا به این غریزه نیاز داریم. 

من همچنین در مورد جامعه‌ستیزان یا روان‌پریش‌هایی که ساختار مغزی غیرطبیعی دارند و فاقد همدلی هستند که کمتر از ۴ درصد از انسان‌ها را تشکیل می‌دهند، صحبت نمی‌کنم. بیشتر قاتلان، روان‌پریش یا جامعه‌ستیز نیستند؛ آنها افراد عادی هستند که به دلیل نوعی نارضایتی یا کینه تصمیم سرنوشت‌ساز برای قتل می‌گیرند.
